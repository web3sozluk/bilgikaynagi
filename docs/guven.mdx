Web3'e değinmeden önce konuşmamız gereken bir konu daha var: __güven__.

Buraya nasıl geldik?

İnternetin öncüleri hiçbir zaman onun merkezileştirilmesini istemediler. Ancak, insan sosyal organizasyonunun temel sorununu gözden kaçırdılar: güven. 

Güven, dolandırılmayacağınıza dair kesinliktir. Birine güvendiğinizde, beklediğiniz gibi davranacağından emin olursunuz. 

Medeniyet öncesi zamanlarda bu, güvende kalmak için yalnızca arkadaşlarınız ve ailenizle doğrudan etkileşim kurmanız anlamına geliyordu. Eğer onları tanımıyorsanız, yabancıların herhangi bir ticari değeri yoktu, çünkü tanımıyorsanız onlarla iş yapmaz, yapamazdınız. Bu ilk avcı-toplayıcı toplumları yaklaşık 150 kişiyle sınırladı: bir insan beyniniz sözde yönetebileceği maksimum istikrarlı sosyal ilişki sayısı (Dunbar sayısı olarak bilinir).

## Uygarlık birimleri. 
Son buzul çağı MÖ 11000 civarında sona erdiğinde, göçebeler Tarım Devrimi’yle yerleşik hayata geçtiler. Uzun süre aynı yerde kalmak, özel mülkiyete ve değerli mülkiyete (depolanmış tarımsal ürün) yol açtı. Bu, güvenin çirkin yüzünü göstermesi için bir işaretti. Hırsızlık dürtüsü hiç bu kadar kuvvetli olmamıştı. Yabancı kabileler arasında tırmanan şiddeti yatıştırmak için, tüm yabancıların güvenebileceği üçüncü şahıslar bulduk: kurumlar. 

Kurumlar yaşananların kaydını tutarak yabancılar arasındaki güven çerçevesini genişletiyordu. Kim neye sahip, kim neye borçlu. Vergiler, ödemeler, mülkler, takaslar. Kayıtlar gerçeği onaylar ve gerçek güven oluşturur. Hükümetler, bankalar, mahkemeler, kilise gibi dini kuruluşlar ve özel şirketler, standartlaştırılmış bir anlatı öne sürerek insan işbirliğini büyük karmaşık toplumlara ölçeklendirir. Hepimizin inanabileceği bir hikaye. 

Bu anlamda kurumlar medeniyetin temel birilmeridir. Çevrimdışı ekonomiler onlar olmadan var olamaz. Görünen o ki, ilk çevrimiçi ekonomi de olamaz. Web, merkezi olmayan başlangıcından kısa bir süre sonra eski merkezi güven yönetimi alışkanlığına yöneldi.

## Bekçi 2.0
Yer ve zamandan bağımsız oalrak günümüzün İnternet kurumları, ekonomik alışverişlerin gecikmesini ve maliyetini azalttı ve anında küresel ticaretin kilidini açtı. Yazılım ile güven sorunlarımızı çözüyoruz. Telefonlarımızdaki uygulamalar herhangi bir sorunla karşılaşmayacağımızı taahhüt ettiği için dünyanın herhangi bir yerinde yabancıların evinde kalıyor, arabalarına binip geziyor ve ticaret yapıyoruz. Yorumlar ve değerlendirmeler gibi kayıtlar aracılığıyla biz kullanıcılar, belirli bir temel etkileşim etrafında bir kültür oluşturuyoruz. Bu kültür, her birimizin yapabileceklerini ve yapamayacaklarının sınırlarını belirliyor. 

Ağa bağlı yazılım, arz ve talebin her iki tarafındaki bireyleri ödüllendirmek için bürokratik, komisyon alan aracıları ortadan kaldırıyor. Yabancılar, noktadan noktaya ekonomide geniş ölçekte işlem yapabiliyor. Önemli olan, ağların sahibi olması ve bu pazaryerinin sahibinin hala kazançların çoğunu alması.

## Kurumlar insan oldukları için bizi hayal kırıklığına uğratmaya devam ediyor. 
Gücü, parayı veya statüyü dağıtan her kurum eninde sonunda önyargıya ve yolsuzluğa düşer. Merkezi internet platformları bir istisna değildir. Temelde kendi çıkarını düşünen insan davranışı geniş ölçekte ortaya çıkıyor: bir özellik, bir bug değil. Güveni sağlama konusunda bankalara, Facebook’a ve Uber’e güvenemeyiz çünkü onları oluşturan bireylere nihai olarak güvenemeyiz. Özellikle rekabetten kaçmak için kanunlardan ve ağ etkilerinden yararlanabildiklerinde. 

Bu, “böyle sistem olmaz olsun” demenin süslü bir yolu olmadığı gibi, dünyanın tüm sorunları için bankacıları ve Mark Zuckerberg’i suçlamak da değil. Bu sadece kötü tasarım.

