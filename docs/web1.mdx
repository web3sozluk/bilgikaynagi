
# Web'in "kısa" tarihi
4 Ekim 1957'de Sovyet Rusya Dünya'nın ilk insan yapımı uydusunu uzaya fırlattı. Sputnik olarak bilinen bu uydu Dünya'nın etrafında dönerken radyo sinyalleri iletmekten başka bir şey yapmıyordu. Bu ilkel uydu ABD vatandaşlarını korkutmaya yetmişti. Bilim ve teknoloji konusunda Sovyet'lerin gerisinde kalacaklarından korkan ABD hükümeti uzay teknolojileri üzerinde çalışacak NASA (National Aeronautics and Space Administration) ve ARPA (Savunma Bakanlığı'na bağlı Advanced Research Projects Agency) kurumlarını oluşturdular. 

ABD'li bilim adamları ve askeri uzmanlar, ülkenin telefon sistemine bir Sovyet saldırısı durumunda neler olabileceği konusunda özellikle endişeliydi. Tek bir füzenin, verimli uzun mesafeli iletişimi mümkün kılan tüm hatlar ve kablolar ağını yok edebileceğinden korktular. 

1962'de MIT'den (Massachusetts Institute of Technology) J.C.R Licklider adında bir bilim adamıyla beraber ARPA bu soruna bir çözüm önerdi: birbirleriyle konuşabilen bilgisayarlardan oluşan bir "galactik ağ". Böyle bir ağ Sovyetler telefon sistemini yok etse bile hükümet liderlerinin iletişim kurmasını sağlayabilirdi. 

1965'de başka bir MIT bilim adamı, bir bilgisayardan diğerine bilgi göndermenin "paket anahtarlama" (packet switching) adını verdiği bir yol geliştirdi. Paket anahtarlama, verileri hedefine göndermenden önce bloklara veya paketlere ayırır ve bu şekilde her paket bir yerden bir yere kendi rotasını oluşturabilirdi. Paket anahtarlama olmasaydı, hükümetin bilgisayar ağı (ARPAnet) düşman saldırılarına karşı telefon sistemi kadar savunmasız olurdu. 

## Login
29 Ekim 1969'da ARPAnet ilk mesajını, noktadan noktaya iletişim olarak adlandırılan bir bilgisayardan başka bir bilgisayara, ileti. İlk bilgisayar UCLA'daki (University of California) araştırma laboratuvarında, ikinci bilgisayarda Stanford Üniversitesi'ndeydi. Her biri küçük bir ev boyutunda olan bu bilgisayarlar "LOGIN" mesajının tamamı iletilemeden çöktü. Stanford'a sadecec "L" ve "O" karakterleri ulaşabilmişti. 

1969 yılının sonunda ARPAnet ağında sadece 4 bilgisayar bağlıydı fakat bu sayı 1970'ler boyunca hızlı bir şekilde arttı. 

<Warning>Bu noktadan sonra 20 yıl birden ileriye gideceğiz. Aradan geçen süreyi daha detaylı okumak isteyenler [bu linkten](https://ieeexplore.ieee.org/abstract/document/5534584) ulaşabilir.  </Warning>

# Web1
1990 yılında İnternet birbirine bağlı bilgisayarlardan oluşuyordu. Tim Berners-Lee tarafından oluşturulan "web" ilk uygulamasıydı. 

Web1, bir "köprü bağlantılı bilgi sistemi" (hyperlinked information system) olarak tasarlandı. Kullanıcıların bağlantılı metin ve resimlere tıklayarak göz atabilmeleri için tüm ağdaki bilgsiyarlardan bir ekranda bir araya getirilen dev bir veri kütüphanesi.

Tanıdık geliyor mu? 

30 yıl sonra, üç milyar kullanıcı, devasa veri merkezleri tarafından desteklenen çok daha büyük, daha hızlı ve daha yaydın bir ağa bağlandı. 

İlk günlerinde web, neredeyse yalnızca akademisyelner tarafından kullanılan niş bir araçtı. Beş yıl sonra Mosaic ve Microsoft Internet Explorer gibi tarayıcıların piyasaya sürülmesiyle kitlesel benimseme geldi. 

Bunlar eski güzel sörf günleriydi. Telefon hattını kullanarak (Dial-up) ile arama yapıp ağa bağlanırdınız. Bir resmi indirmek bir ömür alırdı (maksimum erişebileceğiniz bant genişliği 56kbit/s idi. Ne kadar yavaş olduğuna dair fikir vermesi adına: GTA V'i indirmek kesintisiz bir şekilde 61 gün sürerdi.), Altavista varsayılan arama motoruydu. Web tasarım diye bir düşünce bile yoktu. 

Web1:
- Merkeziyetsizdi: normal kullanıcılarn normal bilgisayarları tarafından desteklenirdi. 
- Açık kaynaktı: herkes web üzerinde geliştirme yapabilirdi. 
- Salt okunurdu: içerik yayınlamak teknik beceriler gerektiriyordu, bu nedenle çoğu kullanıcı salt okuyucuydu. 

Web1'in merkeziyetsiz yapısı, orijinal felsefesini sembolize ediyordu. Merkezi kapı bekçileri olmadan herkes, dünyadaki herhangi bir kişiye herhangi bir türde bilgi yayınlayabilirdi. 
