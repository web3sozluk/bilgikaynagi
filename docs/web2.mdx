
# Web2
10 yıl ileri gittiğimizde YouTube, Facebook ve Twitter gibi sayfalar çok sayıda kullanıcıyı ve yeteneği kendine çekmeye başlamıştı. 

Web'de ilk defa herkes istediği içeriği kolaylıkla yayınlayabiliyordu. Engeller ortadan kalktıkça, kullanıcılar ve kullanım arttı. Artık İnternette herkes için bir şeyler vardı. 

Herkes İnternet'in nimetlerinden faydalanırken arka tarafta üç büyük değişim bugün bildiğimiz web2'yi şekillendirdi:
- Mobil: akıllı telefonlar bizi günde birkaç saat masaüstlerinden "her zaman bağlı" duruma getirdi. Uygulamalar ve bildirimleri hayatımızı yönetmeye başladı. 
- Sosyal: Friendster, MySpace ve Facebook, yüzlerimizi göstermemizi ve anonimlikten çıkmamızı sağladı. İçerik oluşturmayı, paylaşmayı, etkileşimde bulunmayı ve önermeyi kolaylaştırdılar. Arkadaşlarımızla fotoğraf paylaşmaktan hiç tanımadığımız yabancıların arabalarına binmeye başladık. 
- Bulut: Amazon, Google, ve Microsoft, web üzerinde geliştirmeyi ucuzlaştırmaya başladı. Pahalı donanım altyapısı satın almak ve sürdürmek zorunda kalmak yerine, artık dünyanın dört bir yanındaki geniş veri merkezlerinden düşük maliyetle gerekli donanımları kiralayabilir hale geldik. 

İnternet bu gelişmelerle merkeziyetsizlik özelliğini kaybetti. **Birbirleriyle etkileşime giren bir grup kapalı sisteme dönüştü.**

## Big Tech bizden faydalanıyor
Ne yapacağımızı bilmediğimizden daha fazla insana, fikre ve teknolojiye erişim kazandıkça, merkezi platformlar inanılmaz büyüdü ve ağ etkisini kullanarak tekelleştiler. 

Bu ağlar, daha fazla kullanıcı kazandıkça katlanarak daha değerli hale geldi. Örnek vermek gerekirse, siz WhatsApp kullanıyorsunuz, arkadaşını sizinle konuşmak için WhatsApp'a katılıyor. Arkadaşınızın annesi çocuğuyla konuşmak için WhatsApp'a katılıyor. Babası da annesiyle konuşmak için katılıyor. Siz farkına bile varmadan tüm Dünya WhatsApp kullanıyor. İletişiminizi devam ettirmek istiyorsanız artık WhatsApp'dan ayrılamaz bir hale geliyorsunuz. 

<Warning>Şubat 2021'de WhatsApp gizlilik kurallarını değiştirdi. Kullanıcılar bu yeni kuralları kabul etmeden WhatsApp'ı kullanmaya devam edemeyecekti. Değişen gizlilik kuralları WhatsApp'ın kullanıcıları hakkında daha çok veri toplamasını sağlıyordu. Milyonlarca kişi protesto olarak daha özel alternatiflere geçeceğini duyurdu. Fakat oluşan ağın çekim kuvveti bunun için yeterli olmadı. Bazılarımız Signal veya Telegram'a geçmiş olsakta çok azımız WhatsApp'dan tamamen çıkmayı başarabildi. </Warning>

Bu dijital çağda, müşteriye sunulan değer ağ boyutuyla doğru orantılı. Ağ ne kadar büyükse, kullanıcıların ayrılması o kadar zorlaşıyor. Girişimler bu güç ile rekabet edemiyor. Medya, yazılımcılar ve içerik üreticilerin başka seçeneği kalmıyor; ağın çekim gücü çok fazla. 

Bu ağlara hapsedilmiş olarak bedeli parayla değil, kişisel verilerimiz ve oluşturduğumuz içeriklerle ödüyoruz. "Müşteri deneyimini iyileştirmek" adı altında verilerimiz ve oluşturduğumuz içerikler işleniyor ve satılıyor. 

>Sizin içeriğiniz = Onların piyasa değer

Konuşmalarımızı, İnternet aramalarımızı, içeriğimizi, medyamızı Big Tech üzerinden gerçekleştiriyoruz. Herkes için açık olan meydanlar artık duvarlarla çevrili birer bahçe haline geldi. 

<Info>Big Tech ile adlandırılan liste değişebiliyor fakat şu an Meta (Facebook), Apple, Microsoft, Amazon ve Alphabet (Google), kısacası MAMAA (bu akronim liste değiştikçe değişiyor, daha önce FAANG'di sonra GAFAM oldu vs.</Info>

## Web2 Bozuk 

Yni bir İnternet'e ihtiyacımız var çünkü şu an kullandığımız bozuk, ve bunun birden fazla sebebi var. 

##Dikkat ekonomisi
Başlangıçta web'in değer alışverişi için bir aracı yoktu. İnsanlar kredi kartı bilgilerini paylaşmaya pek hevesli değillerdi. Böylece varsayılan iş modeli, kullanıcıları ücretsiz hizmetlerle çekmek ve onların gözlerine erişim satmak oldu: reklam. 

Dikkat, İnternet'in yerel para birimi haline geldi. Siteler kaydırmayı dururamayacağınız içerik döngüleri ve tıklamaktan kendinizi alamayacağınız başlıklarla dikkatiniz için rekabet etmeye başladı. 

Dikkat çiftçiliği yeni bir konu değildi. Geleneksel medyanın işi her zaman sizi izlemeye devam ettirmek olmuştur. sizi gerçekten bilgilendirmek, izlemekten vazgeçip fiziksel dünyada harekete geçmenize neden olabilir. 

En azından hepimiz TV izlerken kendi kendini sürdüren aynı fikir döngüleri içinde senkronize oluyorduk. 

Web2'de her birimiz, bizi en çok tetikleyen şeylerden oluşan kişiselleştirilmiş bir diyetle besleniyoruz. Farklı görüşler farklı gerçekler haline geldi. Birinin alternatif gerçekliği başkasınınki ile uyuşmadığında Facebook'un hisse senedi fiyatı yükseliyor. Yangın ne kadar büyükse, kârda o kadar yüksek olur. Sosyal medya, zıt düşüncelerin çatışması için herkesi bir araya getiriyor, çatışma arttıkça gelirler artıyor. 

Tıklama sayısının gelire eşit olduğu zaman gerçeği söylemek için hiçbir teşvik olmaz. Sonuç tıklama tuzakları (clickbait), yanlış bilgi, sahte haberler, ve reklam engelleyici engelleyiciler. 

## Sahipli İnternet
Çevrimiçi ürettiğiniz her içeriğin sahibi platformlar. Buna doldurduğumuz profil verileri, oluşturduğunuz davranış verileri ve yüklediğiniz resimler, videolar, şarkılar, durum güncellemeleri ve yorumlar dahil. 

İnternet'teki herhangi bir platforma herhangi bir şey yüklediğinizde, yüklediğiniz dosya platformun sunucularına kopyalanır. Bunu ücretsiz yapabilmeniz karşılığında o platform sizden yüklediğini içerikler için sizden kapsamlı bir lisans alıyor. 

Burada en anlaşılır örnek Instagram üzerinden verilebilir. Instagram'a yüklediğiniz her içerik için Instagram'a;
- barındırma
- kullanma
- dağıtma
- değiştirme
- çalıştırma
- kopyalama
- herkese açık bir şekilde sunma veya gösterme
- çevirisini yapma 
- türevlerini oluşturma 
yetkilerini, münhasır olmayan, telifsiz, devredilebilir, alt lisanslanabilir ve uluslararası bir lisans vermiş oluyorsunuz. 

<Info>Kaynak: [Instagram Koşullar ve İlkeler](https://tr-tr.facebook.com/help/instagram/581066165581870)</Info>

Bu veriler ve içerikler için de reklamcılar platformlara ödeme yapıyorlar. Dolayısıyla siz ekiyorsunuz, platformlar biçiyor. 

Tabii bizler için de kazanç var. Olmasaydı zaten platformda kalmaya devam etmezdik. Çevrimiçi içerik paylaşmak, itibar, takipçi ve yeni bağlantılar oluşturmamızı sağlıyor. Bunlar, paraya dönüştürülebilen sosyal sermaye türüdür. Sanatçılar ve içerik üreticileri hiç bu kadar çok sayıda hayrana bu kadar hızlı erişememişti. 

Bunların hepsi platformların sayesinde değil, izniyle oluyor. Kurdukları duvarların dışına çıkmayı denerseniz, takipçilerinizi, hayranlarınızı, beğenilerinizi, kısacası herşeyinizi kaybedebilirsiniz. 

## Platformdan atılma & sansür
Twitter ve Facebook Donald Trump'ı yasakladığında, destekçilerine onu Parler uygulamasından takip etmelerini söyledi. Bundan sonra Apple ve Gooogle Parler uygulamasını kendi uygulama mağazalarından (App Store ve Play Store) kaldırdı. Uygulamasına erişilemiyordu ama web sitesi ayaktaydı, çok geçmeden Amazon Parler'ı sunucularından atarak son darbeyi vurdu. 

Bu örnekteki amacımız politik bir ajandayı gündeme getirmek ya da örneği verilen kişinin iyi ya da kötü olduğu hakkında yorum beyan etmek değil. Daha kolay anlatılabilir olduğu için nispeten güncel bir olayı tercih ettik. 

Peki Trump nasıl dijital olarak evsiz kaldı? 

Web'in yaklaşık %90'ı, en büyüğü Amazon Web Services (AWS) olan 6 barındırma sağlayıcısında depolanır. Veri merkezleri, her gün kullandığımız siteleri ve uygulamaları çalıştırıyor: Facebook, Netflix vb. Onlara tarayıcılar üzerinden erişir ve uygulama mağazalarından mobil cihazlarımıza indiririz. 

Bu şirketler, küresel fikir pazarının kapılarını kontrol ediyor. Onların kurallarına göre oyunu oynayacaksınız yoksa hesaplarınızı, uygulamalarınızı ve web sitelerinizi ortadan kaldırabilirler. 

Uslu olsanız bile bazen yanlış yerde yaşamaktan bile suçlu olabilirsiniz. Hükümetlerin çok iyi bildiği gibi herhangi bir sansür için bir avuç merkezi sunucuyu engellemek yeterli. Çin'in Büyük Güvenlik Duvarı'nı örnek verelim. Devlet sırlarını korumak için etkili olduğu kadar, vatandaşlarını Facebook, Twitter, Google ve Wikipedia'ya erişimlerini engelleyecek kadar etkili. 

Farklı ülkeler kendi güvenlik duvarlarını geliştirdiğinde, insanlık o ülkelerde yaşayan insanların fikirlerinden ve zihninden mahrum kalacak. 

## Korsan cenneti
Merkezi olmayan veri oluşturma ile merkezi depolamayı birleştiren bir ekonomi, korsanlar için tam bir cennet. 

Korsanlar için milyarlarca cihazın verileri yüklediği onlarca veri merkezleri, kırılacak sonsuz kapısı olan merkez bankası gibidir. Bu, komşunuzun akıllı buzdolabını hackleyerek banka kimlik bilgilerinizi çalabileceği anlamına gelir. Bu, Rus siber teröristlerin modası geçmiş Windows bilgisayarların kontrolünü ele geçirerek Ukrayna'daki ATM'lerin çalışmasını engelleyebileceği, demiryollarını kapatabileceği ve hastaneleri felç edebileceği anlamına geliyor. 

Günümüzün web'i, bir sistemin ancak en zayıf halkası kadar güvenli olabileceği şeklindeki düsturun tüyler ürpertici bir örneğidir. En önemli kusur, her gün bağlantılar eklendiği için en zayıf halkanın düzeltilememesidir. Tasarımı gereği, çözüm asla sorunun ölçeğiyle eşleşemez. 

Mevcut haliyle siber güvenlik bir Sisifos Efsanesidir: bir kayayı tepeye doğru itip duruyoruz, ancak kaya çok ağır olduğu için aşağıya yuvarlanıyor. Rakamlarla açıklayalım: bu siber suç kayasının büyüklüğü 2025 yılına kadar yıllık 10.5 trilyon dolar zarara sebep olacağı tahmin ediliyor. 

**Merkezi bir İnternet kalıcı bir risk oluşturur.**