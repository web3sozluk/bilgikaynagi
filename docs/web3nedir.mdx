# Web3 nedir? 

<Error>Bu sözlüğü okuyanlar web3 uzmanları ya da web3'ü yeni duymuş ve araştıranlar olabilir. 
Bu yüzden Web3'ü anlatırken en başından anlatmaya başladık. 1970'lerden başlamak istiyorsanız 
soldaki linkleri kullanarak istediğiniz bölüme atlayabilirsiniz.</Error>

## Giriş
Dışarıdan bakıldığında kripto kumar gibi gözükebilir, hepimizin bir günde parasını 2, 3 belki 5 kat arttırdığını söyleyen bir arkadaşı vardır. 
Ama kriptoya biraz yakından bakarsanız çalışma mekaniği oldukça ilginç. Bu mekaniğe blokzincir deniyor.

Size soralım, hangisine daha çok güveniyorsunuz? 
- Bankalar ve benzeri kurumlar
- Facebook ve Uber gibi İnternet platformları
- Matematik

Alış veriş en temelde bir güven ilişkisine dayalı olmalıdır. Eğer bir ürün/hizmet alıyorsanız karşı tarafta bu ürün/hizmeti size sağlayan kişilerin karşılıklarını alabileceklerine güvenmeleri lazım. Bu güveni sağlayan üçüncü şahıslardan bir tanesi tahmin ettiğiniz gibi bankalar. İnternet'in yaygınlaşması ile bu aracıları dijital platformlarla değiştirdik. Blokzincir ise yukarıda bahsettiğimiz tüm aracı kuruluşları 'aradan çıkarmak' için kriptografi kullanıyor. Kod aracılığıyla, aracıları aradan çıkartıp kendi kendini yöneten ekonomik ağların kilidini açıyor. 

Blokzincir ağı "yeni" bir İnternet'in habercisi: Web3

<Info> Bu yazı Web3 kavramına hakim olmanızı amaçlıyor.</Info>

Burada değineceğimiz bazı noktalar;
- Web3 nedir, neden ihtiyacımız var ve nasıl çalışıyor? 
- Bitcoin ve Ethereum gibi kripto paraların konuyla ilgisi nedir? 
- Web3'e nasıl ilk adımı atabiliriz? 
- Web3 kullanım alanları: DeFi, NFT'ler, DAO, sosyal token'lar, play2earn ve Metaverse. 

Buraya kadar okuyup 'Vah vah ben neler kaçır mışım?!" diye düşünüyorsanız merak etmeyin hala herşey için daha erken, ama bu Web3 hakkında bilgi edinmenize engel değil.
